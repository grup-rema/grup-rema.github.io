---
layout: post
title: "L'escriptura matemàtica com a competència"
category: Sessions
tags:
  - Raonament
  - Comunicació i representació
  - Llenguatge
  - Lògica
---

En aquesta quarta sessió del curs, la Gara [ens ha presentat com treballar l'escriptura de les matemàtiques](https://drive.google.com/file/d/1T0Jct6scbWkFN1ZUACGNKvVCNoG2_5u2/view) a partir de les propostes didàctiques de tres articles, i especialment del primer:

- Pascual, FJ; Romero, AR (2010). [Lectura, escritura, lógica y matemáticas](https://www.grao.com/es/producto/lectura-escritura-logica-y-matematicas). _Uno: Revista de didáctica de las matemáticas, 55_, 109-117.
- Molina, M (2014). [Traducción del simbolismo algebraico al lenguaje verbal: indagando en la comprensión de estudiantes de diferentes niveles educativos](https://gaceta.rsme.es/abrir.php?id=1222). _Gaceta de la Real Sociedad Matemática Española, 17(3)_, 559-579.
- González Urbaneja, PM (2008). [Matemática y lenguaje y matemática constructora de lenguaje](https://revistasuma.fespm.es/57-febrero-2008/matematica-y-lenguaje-y-matematica-constructora-de-lenguaje.html). _Suma: Revista sobre Enseñanza y Aprendizaje de las Matemáticas, 57_, 31-42.

A l'article es fa una proposta d'activitats pròpiament d'escriptura, on es treballa la importància de la lògica tant en el llenguatge com en les matemàtiques. Es planteja el raonament deductiu: com a partir de catgories generals podem fer afirmacions sobre casos particulars. Un exemple d'ús implícit de la lògica el trobem a una respota típica d'un exercici de Batxillerat:

> La funció $$f(x)=x^2+3$$ és creixent en $$(0,+\infty)$$, perquè la primera derivada de la funció és positiva en aquest interval.

Com diem, aquí apareix de manera implícita les següents premisses:

- Tota funció tal que la seva primera derivada sigui positiva en un interval és una funció creixent en aquest interval.
- La funció $$f(x) = x^2+3$$ té primera derivada positiva en l'interval $$(0,+\infty)$$.

I la conclusió "la funció _f_ és creixent en l'interval $$(0,+\infty)$$".

La proposta didàctica dels articles busca fer explícita aquesta lògica a través de l'escriptura matemàtica. Es comença llegint un capítol d'«El curiós incident del gos a mitjanit». Es plantegen un conjunt d'activitats per a 4t d'ESO **sense dificultat teòrica** (es treballa en base a continguts de divisibilitat propis de 1r d'ESO), ja que l'objectiu és **centrar-se en el llenguatge i la lògica**.

En el primer bloc d'exercicis, es comprova que diversos nombres són múltiples d'altres a través de quatre passos:

1. **Establir un pla.** Què volem resoldre i com ho podem fer?
2. **Resultats teòrics generals.** Quins conexiement previs tenim sobre el que volem resoldre?
3. **Càlculs sobre el cas particular d'interès.** Les dades inicials s'ajusten al que volem comprovar?
4. **Conclusió.** Escriure la solució (afirmació particular), fent explícit tot el procés.

En el segonn bloc, l'objectiu és obtenir enunciats generalitzats:

1. Pas previ: es busquen casos particulars i s'estableix un pla.
2. Pas intermig: es resol algebraicament, arribant a una generalització.
3. Pas final: s'escriu la solució.

Si al buscar casos particulars arribem a un contraexemple, passem directament a escriure la solució.

Què s'observa al portar a la pràctica aquesta tipologia d'activitats? En les activitats del primer bloc, l'alumnat sap resoldre els exercicis, però presenta dificultats a l'hora d'**escriure la conclusió** (moltes vegades ni tan sols hi és), en l'**expressió** (que pot ser deficient) o en una resolució correcta però massa extensa, amb **informació innecessària**. Pel que fa a les del segon bloc, s'observen més dificultats, com otorgar **valor de prova a un cas particular**, **ús deficient del llenguatge algebraic** o manca d'argumentació per arribar a la conclusió.

En conclusió, hem vist que és necessària la realització de pràctiques de lectoescriptura de matemàtiques, utilitzant el seu substrat lògic. Hem d'ensenyar a pensar i a expressar-se de forma raonada, a encadenar arguments que portin a la solució d'un problema i a expressar-lo de manera clara. No podem deixar que els alumnes hi arribin per si mateixos: alguns aconseguirant aprendre a raonar la resposta per si mateixos, però la majoria no, i necessiten el nostre acompanyament per arribar-hi.

A la segona part de la sessió, ens hem repartit en dos grups i, seguint les [orientacions plantejades a la sessió anterior](https://grup-rema.github.io/sessions/2022/02/16/El-paper-de-les-matem%C3%A0tiques-en-els-projectes-STEM.html), hem començat a dissenyar dos projectes liderats per les matemàtiques: un centrat en la criptografia i un altre en la comparació de sistemes electorals. Seguirem treballant-hi a la propera sessió!
