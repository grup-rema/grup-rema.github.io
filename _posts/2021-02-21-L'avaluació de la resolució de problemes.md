---
layout: post
title: "L'avaluació de la resolució de problemes"
category: Sessions
tags:
  - avaluació
  - resolució de problemes
  - rúbriques
  - bases d'orientació
---

El mes passat vam descobrir [bones activitats per a la transició entre primària i secundària](/sessions/2021/01/15/Bones-activitats-per-a-la-transició-entre-primària-i-secundària.html), però va quedar obert com podíem enfocar-ne l'avaluació. Així que aquest mes de febrer la [Pilar](https://twitter.com/PilarDeMates) i la Victòria [ens han presentat](https://drive.google.com/file/d/1jomVh3C-QRDVr_ZJCyphzN7zneQJj_Fr/view) l'[avaluació de la resolució de problemes](https://www.raco.cat/index.php/Noubiaix/article/view/371494) a partir de l'article de la [Joana Villalonga](https://twitter.com/joanavillalonga) i en [Jordi Deulofeu](https://twitter.com/DeulofeuJordi), publicat a [NouBiaix](https://www.raco.cat/index.php/Noubiaix).

L'article parteix de la pregunta:

> Com s'hauria d’integrar l'avaluació *de la resolució de problemes* i *per a la resolució de problemes* de manera significativa i efectiva a les aules en un currículum com l'actual?

Com es veu, plentegen aquest doble perfil de l'ensenyament de les matemàtiques:

- Ensenyar matemàtiques per a resoldre problemes.
- Ensenyar matemàtiques a partir de la resolució de problemes.

Els autors proposen potenciar una avaluació reguladora de la resolució de problemes, amb instruments perquè l'alumnat

- reflexioni sobre la seva pràctica,
- mantingui clars els objectius,
- prengui consciència de les seves acccions i connexions que estableix,
- es mantingui motivat,

i també perquè els docents recopilin informació per intervenir quan sigui necessari.

L'article planteja dos instruments d'avaluació (bases d'orientació i rúbriques) i guies per a la seva elaboració.

Després de discutir sobre els instruments plantejats per l'article i les nostres pròpies experiències, en [Lluís](https://twitter.com/lluismora) va compartir una proposta de [rúbrica mínima](https://docs.google.com/document/d/1PMxNsRfQ1hp6ohP-UbgY7VNZnH6Azw9tyFCtnORkF_8/edit?usp=sharing) que ens vam proposar utilitzar per avaluar una activitat de les que tinguem programades aquest mes a les nostres classes i compartir com ha anat a la propera sessió.

A més, a la propera sessió també explorarem el [laboratori de matemàtiques](https://www.raco.cat/index.php/Noubiaix/article/view/101051) a partir de l'article de Jordi Font i Roger Grau.
