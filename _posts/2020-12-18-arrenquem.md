---
layout: post
title: Arrenquem!
category: Sessions
---

La setmana passada vam arrencar el grup de treball d'aquest curs. Hem passat a 25 inscrits! Els 17 que ens vam poder connectar, entre junta i junta d'avaluació, vam revisar [què havíem fet el curs passat i com ens organitzarem ara](https://docs.google.com/presentation/d/1yBp5ciKgfxRauj9IiM99oanOMXqC2mvPzorX1nMIyog/edit?usp=sharing).

Com l'any passat, treballarem en base als dos eixos del grup:

- Què podem aprendre de la recerca en didàctica de les matemàtiques?
- Podem dissenyar i portar a l’aula activitats que segueixin les recomanacions de la recerca?

La segona part de la sessió la vam dedicar a revisar amb en Lluís Mora què és [fer matemàtiques i què entenem per dimensions i competències](https://docs.google.com/presentation/d/1t6UN1wMBlU4GvL4ZJ95kToBgcIN0u3Fr-AqNgXcg4yI/edit?usp=sharing) per compartir significats dins del grup.

Vam parlar de revistes de didàctica com les d'[aquest recull del CREAMAT](https://agora.xtec.cat/cesire/ambit-matematic/suport_professorat_mat/revistes-de-matematiques-i-didactica-de-les-matematiques/) i dels [Espresso](https://www.cambridgemaths.org/espresso/) de Cambridge Mathematics, i de bancs de recursos com NRICH, d'[on vam partir per dissenyar l'activitat d'epidèmies el curs passat](https://nrich.maths.org/epidemic). També van sortir els llibres d'Apostolos Doxiadis _L'oncle Petros i la conjectura de Goldbach_ i _Logicomix_, el problema dels batecs del cor recollit per en [Xavier Vilella](https://blocs.xtec.cat/mestresateneuigualadi/files/2014/10/7.-Article.-Enriquiment-competencial-de-tasques-matem%C3%A0tiques.pdf), el llibre _Parlant de matemàtiques per aprendre'n_ de la Tana Serra ([disponible també com a llicència d'estudi](https://agora.xtec.cat/cesire/ambit-matematic/innovacio-i-recerca_mat/llicencies-destudi_mat/)), les [matemàtiques en tres actes](https://whenmathhappens.com/3-act-math/) i la [pràctica productiva](http://puntmat.blogspot.com/search/label/Pr%C3%A0ctica%20Productiva).

El grup continua a la propera sessió del 14 de gener amb l'anàlisi de l'article d'en David Barba i la Cecilia Calvo «[Bones activitats per a la transició entre primària i secundària](https://www.raco.cat/index.php/Noubiaix/article/view/302380/392058)» i la preparació de la primera activitat.

Arrenquem!
