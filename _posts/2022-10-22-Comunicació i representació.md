---
layout: post
title: "Comunicació i representació"
category: Sessions
tags:
  - comunicació i representació
  - llenguatge
---

Iniciem el 4t curs del grup ReMA amb dues novetats. Enguany recuperem la presencialitat, i a més passem d'una a dues seus: el grup ReMA Vallès ens seguirem trobant a l'[Institut Antoni Cumella de Granollers](https://agora.xtec.cat/iesacumella/), i el nou grup ReMA Pirineu comença els primers passos amb sessions tan telemàtiques com presencials a l'[Institut Pere Borrell de Puigcerdà](https://agora.xtec.cat/iespereborrellpuigcerda/).

A la primera sessió del Vallès hem rebut en [Joan Jareño](http://www.xtec.cat/~jjareno/), que ens ha portat una [xerrada taller sobre la **comunicació i representació**](https://drive.google.com/file/d/1ZYDc--5k41ahlOWMeLw7Sbjw_bmSqfk-/view), un dels processos definits als [_Principis i Estàndards per a l'Educació Matemàtica de l'NCTM_](https://agora.xtec.cat/cesire/wp-content/uploads/usu397/2019/01/processos_NCTM_tales.pdf).

Hem vist com la comunicació és una part part essencial de les matemàtiques i de l'educació matemàtica per compartir i aclarir idees, i donar-los significat i permanència, i també com l'ús de representacions matemàtiques diverses amplien de forma significativa la capacitat de pensar matemàticament. Ho hem portat a la pràctica a través de diversos problemes que permetien l'ús de múltiples representacions en la seva resolució. I si haguéssim de quedar-nos amb una de les eines clau seria l'**ús de taules** i més taules.
